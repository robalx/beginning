beginning
=========

**Ślimaki wypełzają w porannej rosie**

Na Bali jest teraz 4 rano. Przed chwilą była burza, która nie odpuściła jeszcze. Na razie poszła gdzieś, ale czuło się, że wróci niebawem.
Są 22 stopnie Celsiusa, wilgotność powietrza 82%, przed chwilą padało. Ciśnienie wynosi 1008 hPa, wiatr 3 km/h SSW
(209°). Prawdopodobieństwo opadów -  60%. Chmury zakrywają 93% nieba. Index UV podawany jest jako 12, ale tutaj nie za bardzo mi się zgadza - za dużo. Chyba, że indeks UV, jak jest wysoki, to nic nie oznacza. Nie wiem zresztą. Nie jestem wikipedią. Teraz jest w każdym razie noc, słońce ma wstać o 5:56, a zajdzie potem o 18:01.

Bali jest wyspą, leży tuż obok Jawy - tylko 3 km - to niewiele. Powierzchnia 5,6 tys. km² (145 na 80 km), liczba mieszkańców (w 2005 roku), 3,3 mln - tako rzecze wiki. Ale teraz nikogo tutaj nie ma. Jestem sam, nie licząc flory i fauny. A może tylko ja myślę, że jestem sam? Przecież ta flora i fauna - ich jest więcej i może tylko moja pycha podpowiada mi tę pustkę otoczenia?

Nawigacja satelitarna pokazuje mi gdzie jestem: -8.1074 x 114.4349. Za chwilę podniosę się, pójdę do -8.1072 x 114.4346, to tylko 30 metrów dalej, usiądę na piasku i popatrzę przed siebie na światła po drugiej stronie wody, na Jawie.

Potem jeszcze raz spojrzenie na nawigację - 6241.93 km (6.59772e-10 lat świetlnych) dzieli mnie od Flat Island, leżącej tuż przy Mauritiusie. Dokładnie od punktu, który... który nie wiem skąd wziął mi się. Tam gdzie leży Mauritius, teraz na zegarku jest o cztery godziny mniej, czyli dopiero minęła północ. Czyli też jest już dzisiaj, tylko trudno to „dzisiaj” złapać. Chwilami wymyka się.
Mauritius jest trochę cieplejszy, są 4 stopnie więcej, a niebo nieco zachmurzone, więc niewiele gwiazd będzie widać tej nocy. No i wiatr na Flat Island jest większy - 14 km/h ESE (121°), chociaż różnica właściwie niewielka.

Jestem w parku narodowym w pólnocnym Bali, a czuję, wiem po prostu, że powinienem teraz być na plaży Flat Island. Nie mam zupełnie pomysłu, jak to zrobić. Chwilę przypominam sobie zestaw najbardziej wdzięcznych faków jakie znam, potem wbijam adres pierwszego z brzegu załatwiacza biletów lotniczych. Propozycji jest nawet sporo, lista przebojów z Air Mauritius, Malaysia Airlines, Hong Kong Express, Garuda Indonesia... głowa może rozboleć. Klikam na drugie, trzecie połączenie z listy. Wylot z Bali (DPS) lotem do Hong Kongu. 4 godziny i 55 minut. Wylot w Pn 8, o 01:05, a przylot do Hong Kongu o 06:00. Czyli gdzieś zjada się godzina po drodze. Myślałem że Bali i Hong Kong są blisko od siebie. Potem lot na Mauritius 9 godzin i 45 minut. Eee... to chyba daleko. Ale ten lot był o pierwszej, a teraz jest czwarta. Następna propozycja. To samo. Kolejna - tutaj lepiej, bo dzisiaj po południu, przez Kuala Lumpur. Ale dłuższa przerwa w podróży, łączny czas lotu 22 godziny. I jeszcze do odlotu zostało kilka godzin. Najwcześniej dotrę jutro, nie - pojutrze. Jeszcze te trzydzieści kilka kilometrów wodą od Mauritiusa. Wpław nie dopłynę przecież. Dobrze, że dookoła jest pusto, nie widać ludzi przynajmniej, zwierzęta jakoś moje krzyki zniosą. Patrzę jeszcze na kilka propozycji. Przez Singapur. Ale kilkugodzinna przerwa w podróży - odpada. Wygląda na to, że wcześniej niż pojutrze na Mauritiusie nie będę.

Nie mogę czekać. Szybko - teraz do hotelu, spakować się, to chwila - mam jedną torbę, ewakuacja nie zajmie mi pięciu minut. Bilet zarezerwuję już przez telefon. Tylko będę pojutrze, a powinienem być dzisiaj. Masakra.

---
**MAURITIUS:** Standard time zone:  UTC/GMT +4 hours
No daylight saving time in 2013
Time zone abbreviation:	MUT - Mauritius Time

**BALI:** Standard time zone:  UTC/GMT +8 hours
No daylight saving time in 2013
Time zone abbreviation:	WITA - Central Indonesian Time

---
http://pl.wikipedia.org/wiki/Bali_%28wyspa%29
