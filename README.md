beginning
=========

**Ślimaki wypełzają w porannej rosie**

Na Bali jest teraz 4 rano. Przed chwilą była burza, która nie odpuściła jeszcze. Na razie poszła gdzieś, ale czuło się, że wróci niebawem.
Są 22 stopnie Celsiusa, wilgotność powietrza 82%, przed chwilą padało. Ciśnienie wynosi 1008 hPa, wiatr 3 km/h SSW
(209°). Prawdopodobieństwo opadów -  60%. Chmury zakrywają 93% nieba. Index UV podawany jest jako 12, ale tutaj nie za bardzo mi się zgadza - za dużo. Zwłaszcza że jeszcze jest noc, słońce ma wstać dopiero dopiero o 5:56 i zajdzie potem o 18:01.

Bali jest wyspą, leżącą tuż obok Jawy (tylko 3 km odległości). Powierzchnia 5,6 tys. km², (145 na 80 km), liczba mieszkańców (w 2005 roku), 3,3 mln. Ale teraz nikogo tutaj nie ma. Jestem sam, nie licząc może flory i fauny. A może tylko ja myślę, że jestem sam? Przecież ta flora i fauna - ich jest więcej i może tylko moja pycha podpowiada mi tę pustkę otoczenia?

Nawigacja satelitarna pokazuje mi gdzie jestem: -8.1074 x 114.4349. Za chwilę podniosę się, pójdę do -8.1072 x 114.4346, to zaledwie 30 metrów dalej, usiądę na piasku i popatrzę na kilka światełek po drugiej stronie wody, na Jawie.

Potem jeszcze raz spojrzenie na nawigację - 6241.93 km dzieli mnie od Flat Island, leżącej nad Mauritiusem. Dokładnie od punktu, który wczoraj dostałem esem. Tam teraz na zegarku jest o cztery godziny mniej, czyli dopiero minęła północ. Umówiliśmy się na dzisiaj, tylko trudno nam jest to „dzisiaj” złapać. Chwilami wymyka się.
Mauritius jest trochę cieplejszy, są 4 stopnie więcej a niebo nieco zachmurzone, więc niewiele gwiazd będziemy widzieli tej nocy. No i wiatr na Flat Island jest trochę większy - 14 km/h ESE (121°), chociaż różnica właściwie niewielka.

---
**MAURITIUS:** Standard time zone:  UTC/GMT +4 hours
No daylight saving time in 2013
Time zone abbreviation:	MUT - Mauritius Time

**BALI:** Standard time zone:  UTC/GMT +8 hours
No daylight saving time in 2013
Time zone abbreviation:	WITA - Central Indonesian Time

---
http://pl.wikipedia.org/wiki/Bali_%28wyspa%29
